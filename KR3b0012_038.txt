# -*- mode: mandoku-view; -*-
#+TITLE: 武經總要
#+DATE: 2015-08-24 23:02:39.549416
#+PROPERTY: ID KR3b0012
#+PROPERTY: BASEEDITION WYG    
#+PROPERTY: JUAN 後集卷十七
<pb:KR3b0012_WYG_038-1a>¶
欽定四庫全書¶
　武經總要後集卷十七¶
　　　　　　　　　　　宋　曾公亮等　撰¶
　　占候二¶
　　　　日辰占¶
　　　　五星¶
　　　　二十八宿次舎¶
　　　　諸星占¶
<pb:KR3b0012_WYG_038-1b>¶
　　　　星變¶
　　　　風角¶
　　　日辰占¶
日月五星二十八舎凡厥災變藉日辰以辨之有嵗有¶
月日有時所生吉㐫在焉¶
　　　　甲為齊¶
　　　　乙為東夷¶
　　　　丙為楚¶
<pb:KR3b0012_WYG_038-2a>¶
　　　　丁為江淮南蠻¶
　　　　戊為中國¶
　　　　己為韓魏¶
　　　　庚為秦¶
　　　　辛為華山以西西夷之地¶
　　　　壬為燕趙¶
　　　　癸為常山北北夷燕趙之國¶
　　　　子為周¶
<pb:KR3b0012_WYG_038-2b>¶
　　　　丑為翟亦主遼東¶
　　　　寅為趙楚¶
　　　　夘為鄭¶
　　　　辰為晉¶
　　　　巳為魏¶
　　　　午為秦¶
　　　　未為中山梁宋¶
　　　　申為齊晉魏¶
<pb:KR3b0012_WYG_038-3a>¶
　　　　酉為魯¶
　　　　戌為趙¶
　　　　亥為燕代¶
嵗月日辰時及見灾所在之地皆同用也假令丙辰年¶
　　七月丁夘日午時灾見於未地太嵗在丙為楚辰¶
　　為晉七月申又為鄭又午時為秦灾見未地復為¶
　　中山梁宋即是其地各有灾也他不言倣此¶
　　　五星占¶
<pb:KR3b0012_WYG_038-3b>¶
嵗星曰東方春木於人五常仁也五事貌也仁虧貌失¶
　　逆春令傷木氣則罰見嵗星嵗星盈以其舎命國¶
　　其所居乆其國有徳厚五穀豐昌不可伐其對為¶
　　衝嵗乃有殃嵗星安静中度吉盈縮失次其國有¶
　　憂不可舉事用兵¶
熒惑曰南方夏火禮也視也禮虧視失逆夏令傷火氣¶
　　罰見熒惑法使行無常出則有兵入則兵散以舎¶
　　命國有亂為賊為疾為喪為飢為兵所居國受殃¶
<pb:KR3b0012_WYG_038-4a>¶
　　環繞鈎已芒角動揺變色乍前乍後乍左乍右其為¶
　　殃愈甚其南丈夫北女子喪周旋止息乃為死喪¶
　　冦亂其野亡地其失行而速兵聚其下順之戰勝¶
填星曰中央季夏土信也思也仁義禮智以信為主視¶
　　言視聽以思為正故四星皆失填乃為之動動而¶
　　盈侯王不寧縮有軍不復所居之宿國吉得地及¶
　　女子有福不可伐去之失地若有女憂居宿乆國¶
　　有厚福¶
<pb:KR3b0012_WYG_038-4b>¶
太白曰西方秋金義也言也義虧言失逆秋令傷金氣¶
　　罰見太白太白進退以候兵髙卑遲速静躁見伏¶
　　用兵皆象之吉其出西方失行夷狄敗出東方失¶
　　行中國敗若經天是謂亂紀人衆流亾晝見與日¶
　　争明强國弱小國强女主昌¶
辰星曰北方冬水智也聽也智虧聽失逆冬令傷水氣¶
　　罰見辰星辰星見則主刑主燕趙以北宰相之象¶
　　亦為殺伐之氣戰鬬之象又曰軍於野辰星為偏¶
<pb:KR3b0012_WYG_038-5a>¶
　　將之象無軍為刑事¶
凡五星木與金合有破軍火與金合為爍為喪不可用¶
　　兵金與水合為北軍用兵舉事大敗火與水合為¶
　　焠不可舉事用兵土與水合為壅沮不可舉事用¶
　　兵有覆軍與金合亾地與木合主飢水與金合為¶
　　變謀為兵憂入太白中而上出破軍殺將客勝下¶
　　出客亾地視所指以命破軍環繞太白若與大戰¶
　　客勝¶
<pb:KR3b0012_WYG_038-5b>¶
凡木火土金與水鬬皆為戰兵不在外凡同舎為合相¶
　　陵為鬬二星相近其殃大相逺毋傷七寸以内忌¶
　　之¶
凡五星分天之中積於東方中國利積於西方外國用¶
　　兵利　辰星不出太白為客其出太白為主出而¶
　　與太白不相從及各出一方為格野雖有軍不戰¶
凡五星見伏留行逆順遲速應厯度者為得其行政合¶
　　于常違厯錯度而失路盈縮者為亂行亂行則為¶
<pb:KR3b0012_WYG_038-6a>¶
　　天矢彗孛而有亾國革政兵飢喪亂之禍¶
凡五星合是謂易行有徳受慶王者奄有四方五星皆¶
　　大其事亦大皆小其事亦小　四星合是謂大盪¶
　　其下兵喪並起　三星合是謂警世絶行其國外¶
　　兵内喪主飢¶
填星太白辰星合宿為國亾地戰不勝¶
嵗星熒惑同舎相去三尺相守七日至四十日其國外¶
　　有叛臣¶
<pb:KR3b0012_WYG_038-6b>¶
填星所在嵗星從之伐者不利¶
天文總論曰太白辰星同日出於東方東方有兵同日¶
　　出於西方西方有兵　太白辰星俱出東方皆赤¶
　　而角瀕海之國大敗　太白辰星俱出西方皆赤¶
　　而角中國大敗　太白辰星色皆黑外國辰星色¶
　　黑而出與太白不相從其野雖有軍不戰　辰星¶
　　與太白不相近出東方若二十日至三十日不入¶
　　東南國有軍不戰至春夏有兵　辰星與太白不¶
<pb:KR3b0012_WYG_038-7a>¶
　　相近出西方二十日至三十日不入西方北國有¶
　　兵　辰星與太白相近三四尺於西方二十日至¶
　　三日有軍戰辰星相去逺不戰　辰星隨太白於¶
　　東方天下兵起期六十日　太白出辰星北客利¶
　　　太白出辰星南主人利若併出東利以西伐東¶
　　軍勝若出西方利以東伐西軍勝　太白辰星俱¶
　　出東方太白先出辰星後出辰星上過太白而去¶
　　其下有臣背不出一年　辰星過太白間可容劒¶
<pb:KR3b0012_WYG_038-7b>¶
　　小戰客勝居太白前上旬三日軍罷若出太白左¶
　　小戰壓太白右有數萬人戰主人吏死　辰星未¶
　　抵太白不去將死有旗出上破軍殺將客勝　太¶
　　白出東方辰星居其前而不去十五日若二十日¶
　　而入陰國兵威不大戰客去兵罷　辰星出東方¶
　　居太白前利主　辰星與太白俱在西方居太白¶
　　前相近其間可容劒在酉北隂國有兵在酉南陽¶
　　國有兵　太白辰星在酉南南國之事在酉北北¶
<pb:KR3b0012_WYG_038-8a>¶
　　國之事在酉中則中國之事　太白辰星相遇太¶
　　白廹之主人不利　太白出辰星之右居其前主¶
　　人利　辰星入太白中五日而出破軍殺將客勝¶
　　不出客亡地三百里視旗所指以命破軍　辰星¶
　　太白會為客兵為變謀　辰星隨太白於西方環¶
　　繞若抵太白居酉北則隂國兵起居酉南則陽國¶
　　兵起期半年　太白自暈天下有赦有兵有喜不¶
　　出二十日其邑國失兵　辰星自暈有兵有水¶
<pb:KR3b0012_WYG_038-8b>¶
　　火星自暈兩軍相當而雲掩熒惑必有覆軍死將¶
　　　二十八宿次舎(凡二十八舎五星干犯之言備/者同占之以星列舎犯之事及)¶
　　　(分野主之/言其灾變)¶
　　　東方七宿七十四度¶
角宿二星十三度為天闗其内天庭黄道經其中七曜¶
　　之所行左為天田主刑右為將主兵　月暈左角¶
　　主兵左將軍憂　月暈右角主兵右將軍憂　填¶
　　星犯左角大戰　太白犯左角不可戰¶
<pb:KR3b0012_WYG_038-9a>¶
亢宿四星九度半天子内朝也　月暈亢多雨　月暈¶
　　亢外有兵革之事　犯距星軍將死　嵗星陵犯¶
　　有小兵　熒惑入亢主兵　太白入亢主邉兵¶
氐宿四星十六度(四度二十分/宋之分野)王者之宿宮也　月暈¶
　　大將憂　月犯兵起　太白入氐主兵疫辰星守¶
　　氐主兵¶
房宿四星五度為明堂天子布政之宮其四星四輔也¶
　　下一星上將次星次將第三星次相上星上相中¶
<pb:KR3b0012_WYG_038-9b>¶
　　間為天門黄道之所經　日暈主兵　月暈主大¶
　　風　嵗星太白守犯將相憂¶
心宿三星五度天王正位中星曰明堂為大辰主天下¶
　　賞罰　熒惑太白凌犯戰不勝　填星守光明赤¶
　　黄主慶賜之事¶
尾宿九星十七度(八度五十三/分燕之分野)后妃之府　大隂陵犯¶
　　隂國將軍死　日暈隂國弱　嵗星守犯主旱¶
　　太白犯之人民不安¶
<pb:KR3b0012_WYG_038-10a>¶
箕宿四星十度後宮妃后之府也　月從箕星多風雨¶
　　又主客蠻夷胡貊故蠻胡將動必先占此　日蝕¶
　　主疾風雨飛石折木　月暈兵西北來者勝　月¶
　　蝕主飢車騎滿野　月并嵗星犯守穀貴¶
　　　北方七宿九十七度半二十五分¶
斗宿六星二十三度丞相太宰之位亦主兵一曰天機¶
　　南三星天之庫也天梁也北三星天府庭也　月¶
　　蝕大將刑　月陵犯占風雨之變　太白辰星犯¶
<pb:KR3b0012_WYG_038-10b>¶
　　守有兵　填星犯守臣下不軌¶
牛宿六星七度天之闗梁一曰天皷又上一星主道路¶
　　次星主闗梁次三星主南粤動揺變色則占之¶
　　日暈隂國主死　日月蝕兵起　月陵犯大水¶
　　旗星居宿度三十日以上天下和平四夷來服¶
　　太白入主兵革¶
女宿四星十一度(六度六十三/分齊之分野)主婦之卑者　太白犯¶
　　之布帛貴亦主兵¶
<pb:KR3b0012_WYG_038-11a>¶
虛宿二星十度二十五分半主北方城邑廟堂　日暈¶
　　齊地主兵　月暈主兵　日月蝕軍旅飢　嵗皇¶
　　入齊地飢¶
危宿三星十八度大(十五度六十九/分衞之分野)¶
室宿二星十七度為軍旅糧之府主土工事一星為宫¶
　　一星為三軍之廩故置羽林之衞無芒角不動天¶
　　下安　離宮六星在側日蝕衞地有憂　月蝕民¶
　　乏食　月暈蠻夷來　熒惑逆行凌犯臣下有謀¶
<pb:KR3b0012_WYG_038-11b>¶
　　主兵起　填星凌犯主闗梁不通斧鉞用¶
壁宿三星九度主文章　日暈風雨主大水¶
　　　西方七宿八十二度半少¶
奎宿十六星十七度(四度四十分/魯之分野)天之武庫一曰天象¶
　　又曰封豕所以禁暴横也又主溝瀆　嵗星守之¶
　　北狄懷服　熒惑填星入分野㓙¶
婁宿三星十三度大為天獄　月暈所守犯有兵在外¶
　　不戰　日蝕魯地　嵗星守之天下安　熒惑守¶
<pb:KR3b0012_WYG_038-12a>¶
　　犯主兵起¶
胃宿三星十四度(六度三十一/分趙之分野)天之藏庫主食廩五穀¶
　　府也一曰主討捕誅殺　日暈年穀不熟　月蝕¶
　　將軍憂　月犯之趙北兵　嵗星犯之五穀不實¶
　　　熒惑守之旱飢　填星流舎三月客軍敗　太¶
　　白犯之兵起　辰星犯之大吉¶
昴宿七星十一度天耳也主西方畢昴間為天街黄道¶
　　之所經　七星背黄兵大起星動若跳躍胡兵起¶
<pb:KR3b0012_WYG_038-12b>¶
　　　日暈隂國胡主死　日蝕臣下憂　月犯將軍¶
　　死胡不安　嵗星乘昴出北隂國有憂胡主死熒¶
　　惑守犯胡人病疾　填星守犯國安　太白守犯¶
　　趙地旱　辰星守犯主疫¶
畢宿八星十六度(十度四十六/分晉之分野)其星太白天髙主邉兵¶
　　日月暈蝕五星守犯主隂國憂胡王死¶
觜宿三星一度為軍之候行軍之府藏也主師旅收斂¶
　　萬物　日暈隂國弱夷狄多疾疫　日蝕邉兵憂¶
<pb:KR3b0012_WYG_038-13a>¶
　　月犯主小戰　嵗星熒惑填星辰星守犯魏兵起¶
參宿十星九度少一曰參伐一曰鐵鉞主斬刈所以斬¶
　　伐萬物助隂也　日暈鮮卑死又曰邉將憂　月¶
　　蝕晉地兵起　熒惑犯守兵火　填星太白辰星¶
　　犯之主兵¶
　　　南方七宿一百十度大¶
井宿八星三十度(二十度五十五/分秦之分野)天之南門黄道之所¶
　　經天之亭候主水衡法令所取平也王者用法平¶
<pb:KR3b0012_WYG_038-13b>¶
　　則明而端列鉞一星附井之前主伺淫奢不欲其¶
　　明明與井齊鉞斧用　日暈主風雨日蝕秦地㐫¶
　　　月蝕年穀不登　月犯之斧鉞用　嵗星太白¶
　　犯守主秦地兵　辰星入井在外星進主兵星退¶
　　守井若角動色赤主兵黒主水黄潤主喜　五星¶
　　犯井鉞悉為兵灾¶
鬼宿五星二度大天目也主視明察奸謀東北星主積¶
　　布帛西北星主積金玉隨變占之中央為積尸一曰¶
<pb:KR3b0012_WYG_038-14a>¶
　　鈇鑕主誅斬　鬼星明大五穀不成不明則民流¶
　　散　欲其忽忽不明明則起兵　日蝕月暈秦地¶
　　有兵粟貴人民憂　填星熒惑犯之斧鑕用　太¶
　　白辰星守犯兵起犯則積尸貴臣愛¶
柳宿八星十四度少(七度五十六/分周之分野)天之厨宰又主雲雨¶
　　　日暈兵　月暈周地不安　積星主犯周地旱¶
　　　太白辰星守犯主兵¶
星宿七星七度一名天都主兵急盜賊星明王道昌¶
<pb:KR3b0012_WYG_038-14b>¶
　　日暈周地憂　月蝕其地蝕　月犯守兵在外戰¶
　　主民飢　嵗星守犯主盜賊起¶
張宿六星十八度(十六度七十一/分楚之分野)主&KR0903;寳宗廟天厨及¶
　　賞賚之事　日暈將相憂　嵗星入内外兵起¶
　　熒惑填星太白守犯主兵起　辰星守犯主水¶
翼星二十二星九度少天之樂府又主夷狄逺客負海¶
　　之賔星明大則禮樂興四夷來動則夷狄使來離¶
　　徙則天子舉兵　月暈主士卒逃遁熒惑太白辰¶
<pb:KR3b0012_WYG_038-15a>¶
　　星犯守兵起¶
軫宿四星十八度半(十二度十二/分鄭之分野)主車騎凡軍出皆占¶
　　於軫　日蝕楚地兵　熒惑填星辰星太白犯守¶
　　楚地兵起¶
　　　諸星占¶
大角一星在攝提間赤為兵¶
梗河三星在帝座北天矛也主矛鋒以備不虞一曰天¶
　　鋒主胡兵¶
<pb:KR3b0012_WYG_038-15b>¶
招揺一星在梗河北主胡兵占其星芒角變動則主兵¶
　　革¶
天門二星在左角南不見則大兵至　日暈天門闗梁¶
　　不通兵起¶
庫樓十星在角宿南為天庫之府其六大星庫也南四¶
　　星樓也旁十五星三三而聚者柱也中央四小星¶
　　街也星明大芒角雲氣流星客星干犯則兵起¶
折威七星在亢南主斷軍獄　月犯折威邉將有棄叛¶
<pb:KR3b0012_WYG_038-16a>¶
　　陣¶
車三星在氐南天之車革也　金火守犯兵革滿野¶
騎官二十七星在氐宿南天子宿衞騎士之象　五星¶
　　守犯主兵¶
騎陣將軍一星騎將也¶
車騎三星在騎官南總車騎之將主布陣行列¶
西咸四星在房宿北東咸四星在心宿北日月五星之¶
　　道也　月犯東西咸有隂謀事五星犯有兵起¶
<pb:KR3b0012_WYG_038-16b>¶
積卒十二星在房宿西南五營軍士之衆　五星入守¶
　　天下兵起　月犯天江有兵强河津不通¶
天雞二星在狗國北　金火入守兵大起¶
狗國四星在建星東主三韓鮮卑烏桓獫狁之屬　五¶
　　星守犯狗國外夷有憂　火守東夷兵起¶
左右旗九星在牽牛北天之皷旗為旗表主設備知敵¶
　　謀¶
天壘地十三星形如貫索在哭泣南主鬼方北夷丁零¶
<pb:KR3b0012_WYG_038-17a>¶
　　匈奴之類所以候興敗存亡¶
斧鉞三星在八魁西北主行誅拒敵斬伐奸謀星欲不¶
　　明若明動皆為斧鉞用¶
北落師門一星在羽林星西南主北方蕃落亦主候兵¶
壘壁陣十二星在室宿南是羽林之垣壘主天軍營陣¶
　　五星入壘壁陣大兵起¶
羽林四十五星三三而聚散在壘壁之南主天軍營陣¶
　　翊衞之象　月犯羽林兵戈起　五星入羽林闗¶
<pb:KR3b0012_WYG_038-17b>¶
　　梁不通兵起¶
天將軍十一星在婁宿北中央大星天之大將也外星¶
　　吏士也動揺主兵起旗直揚者隨所擊勝¶
左右更五星在婁宿西秦爵名也主牧師之官牧養牛¶
　　馬之屬金火犯守左右更山澤有兵起¶
天街二星在昴畢間為隂陽之所分　月犯天街兵塞¶
　　道路金火犯守兵起¶
參旗九星在參宿西天弓也弓弩之候如弓張則兵起¶
<pb:KR3b0012_WYG_038-18a>¶
　　旗星偃曲也　五星犯參旗主兵起弓弩用¶
狼一星在參東南為野將主侵掠¶
弧矢九星在狼星東南天弓也主行隂謀以備盜賊常¶
　　属矢而向狼¶
凡諸星不言兵者不具之皆以星名所主占之雲氣彗¶
　　孛¶
客星流星有干犯諸星以其五色星名分野言其禍福¶
　　星變¶
<pb:KR3b0012_WYG_038-18b>¶
　　　瑞星¶
景星　傳曰景星者德星也　符瑞圖曰景星者大星¶
　　也狀如半月生於晦朔助月為明　巫咸曰景星¶
　　見其國昌¶
周伯星　晉書曰周伯星黄色煌然所見之國大昌¶
含譽星　孝經援神契曰含譽光耀似彗其國喜則含¶
　　譽射之蠻夷奉貢則含譽射之¶
天保星　晉書曰天保星者流星之類有音如炬火下¶
<pb:KR3b0012_WYG_038-19a>¶
　　野雉鳴天保也所墜之國有喜　隋開皇元年十¶
　　一月己巳有流星如炬火燭地占曰流星有聲者¶
　　名曰天保所墜之處其國有喜後九年陳平天下¶
　　一統¶
　　　妖星¶
天棓星　傳曰天棓一名覺星本類彗星末鋭長四丈¶
　　或出東北方主奮争　運斗樞曰彗星出東方名¶
　　天棓甘德曰天棓出其國㐫不可舉事用兵必有¶
<pb:KR3b0012_WYG_038-19b>¶
　　破敗軍拔城　天官書曰嵗星失次進而東北三¶
　　月生天棓長四尺末鋭¶
蚩尤旗星　傳曰蚩尤旗類彗而後曲象旗或曰赤雲¶
　　獨見或曰其色上黄下白所見之方下有兵大起¶
　　　天官書曰蚩尤旗見則王者討罰四方　孟康¶
　　曰蚩尤旗者熒惑之積也　唐中宗景龍二年七¶
　　月有赤氣亘天其光燭地經三日不見占曰蚩尤¶
　　旗也主暴兵十一月庚申突厥首領娑葛犯塞¶
<pb:KR3b0012_WYG_038-20a>¶
國皇星　傳曰國皇大而赤類南極老人星或曰去地¶
　　三丈如炬火主内寇内難或曰其下兵起兵强或¶
　　曰内外有兵　春秋考異郵曰國皇見東方兵起¶
照明星　天官書曰照明星大而白無角乍上乍下所¶
　　出國起兵多變　孟康曰照明星形如三足杌杌¶
　　上有九彗上向熒惑之積也¶
司危星　天官書曰司危如太白有角或曰出西方之¶
　　野星去地可六丈大而白司危出其下主兵衡不¶
<pb:KR3b0012_WYG_038-20b>¶
　　利　孟康曰星大而有毛兩角熒惑之積也¶
天讒星　巫咸曰彗出西北如劒長可四五丈名天讒¶
　　運斗樞曰彗出西如劒長可四丈名曰天讒見則¶
　　兵起¶
五殘星　巫咸曰五殘星出東方星狀類辰星可去地¶
　　六七丈　春秋合誠圗曰蒼彗散為五殘如辰星¶
　　出角五殘者五分也為毁敗之兆　荆州占曰大¶
　　而赤類動察之而青為五殘見則兵起¶
<pb:KR3b0012_WYG_038-21a>¶
六賊星　巫咸曰六賊星出正南方其星去地六丈大¶
　　而赤動有光　天官書曰六賊星所出非其方其¶
　　下主兵衡不利¶
天鋒星　宋均曰天鋒彗象而形似矛鋒若見則天下¶
　　兵起¶
長庚星　天官書曰長庚如一疋布着天見則兵起¶
枉矢星　晉書曰枉矢類流星色蒼黒蛇行望之如有¶
　　毛角長數丈見則謀反之兵合射所誅亦為以亂¶
<pb:KR3b0012_WYG_038-21b>¶
　　伐亂　又曰枉矢黒軍士不勇　漢書曰秦兵亡¶
　　項羽救鉅鹿枉矢西流矢所觸天下之所伐射滅¶
　　亡衆也物莫直於矢今蛇行不能直枉而不正以¶
　　象項羽執正亂也¶
天狗星　巫咸曰天拘狀如犬奔星色黄有聲其下地¶
　　類狗所墜望之如火光燄衝天其上銳其下圎如¶
　　數頃田孟康曰星有毛旁有短彗有狗形¶
　　郄萌曰星出其狀色赤白有光下即為天狗　荆¶
<pb:KR3b0012_WYG_038-22a>¶
　　州占曰流星有光見人而墜無音若有足名天狗¶
　　其色白其中黄如遺火狀主候兵討賊破軍殺將¶
營頭星　司馬彪曰營頭星者有雲如壊山墜所謂營¶
　　頭之星所墜其下覆軍流血千里　一曰流星晝¶
　　隕為營頭¶
　　　客星¶
天文總論曰客星者非其常有偶見於天此天皇大帝¶
　　之使以告休咎也　一曰客星見無常所或出西¶
<pb:KR3b0012_WYG_038-22b>¶
　　或出東日多者事大而禍深日少者事微而禍淺¶
　　或見而變色芒角必有謀殺之兆其色微小即有¶
　　隂謀兵亂之事各以星色占之色白者其分野兵¶
　　起有芒角者其下破軍殺將侵奪城邑　魏文帝¶
　　黄初三年九月甲辰客星見太微左門内占曰客¶
　　星出太微國有兵十月帝南討孫權是後累有兵¶
　　　流星¶
流星天之使也自上而降曰流自下而昇曰飛大者曰¶
<pb:KR3b0012_WYG_038-23a>¶
　　奔奔亦流星也星大者使大星星小者使小星聲¶
　　隆隆者怒之象也行疾者期速行遲者期緩大而¶
　　無光者衆人之事小而有光者貴人之事大而有¶
　　光者其人貴且衆也乍明乍滅者成敗也前大後¶
　　小者恐憂也前小後大者喜事也蛇行者姦也徃¶
　　疾者徃而不返也長者其事長久也短者事疾也¶
　　　流星所墜其下有兵　無風雲有流星見良久¶
　　間乃入為大風發屋折木小流星數百四面行者¶
<pb:KR3b0012_WYG_038-23b>¶
　　衆庶移流之象　流星如甕者為有發謀起事¶
　　凡圍城而有流星來徃過城或墜城内營壘之中¶
　　者軍旅敗散之象　流星從彼敵出來吾軍上必¶
　　當有間諜來説吾士卒夜半或寅時使至　流星¶
　　有流不止者不出百八十日動衆離散若墜吾軍¶
　　營中大㓙可以速退軍避之一云易將而禳之¶
　　流星色青赤名曰地鴈其所墜者起兵　流星有¶
　　光青赤長二三丈名曰天鴈陣中之精華也其國¶
<pb:KR3b0012_WYG_038-24a>¶
　　起兵將軍當從星之所向吉　流星有芒或有聲¶
　　　天文總論曰此為怒氣各以分野占之色青為¶
　　憂為飢赤為兵為旱黄為喜為土功之事白為兵¶
　　為刑罰黒為疾疫為死為水灾先㸔休王而占之¶
　　各以日辰宿分所属之國分野論之　流星有光¶
　　尾伏如疋布蒼白色為使色赤論兵色黒論死¶
　　流星甚大其光照地色青赤流四旁者五穀不登¶
　　　流星犯日映日而赤色向日而流者天下不安¶
<pb:KR3b0012_WYG_038-24b>¶
　　唐太宗大厯二年九月乙丑晝有流星從午沒丑¶
　　潯桂州山獠陷州城逐刺史　衆流星者隂陽之¶
　　精五行之氣形體在下精耀在上衆流星者萬人¶
　　不安之象凡衆星並流將軍舉兵隨流星所向擊¶
　　之勝後魏文帝和平元年三月有流星數千萬西¶
　　行三年六月詔將軍陸真討雍州叛民破之¶
流星犯嵗星　天文總論曰其地辱主¶
流星犯熒惑　天文總論曰流星衝熒惑其下君有福¶
<pb:KR3b0012_WYG_038-25a>¶
　　慶若光映熒惑者鄰國有奸謀之意宜謹防之¶
流星犯填星　天文總論曰外邦有奸人入國　流星¶
　　來衝填星其填星光潤其分野有福　流星犯填¶
　　星而色赤其分野有兵色黒其分野有水¶
流星犯太白　天文總論曰流星來犯太白其分野軍¶
　　弱無兵起兵　流星衝太白太白無光其軍師有¶
　　憂　流星潤澤前後有光而鋭來穿太白其下君¶
　　有徳令盛行外若有軍即還¶
<pb:KR3b0012_WYG_038-25b>¶
飛星　天文總論曰飛星類流星自下而上曰飛星¶
　　晉書曰飛星大如缶或有星如甕復皎然白前卑¶
　　後髙此謂頓頑其所從者多死亡¶
奔星　天文總論曰有大流星曰奔其星所墜其下有¶
　　大兵光跡相連曰流絶跡而去曰奔¶
隕星　天文總論曰星隕如雨有兵亂起¶
彗星　傳曰彗星所以除穢布新也　晉書曰彗星所¶
　　謂掃星本類星末類彗小者數寸長或亘天見則¶
<pb:KR3b0012_WYG_038-26a>¶
　　兵起大水掃除也除舊布新有五色各依五行本¶
　　精所生　按彗無光假日而為光夕見則東指晨¶
　　見則西指在日南北皆隨日光而指頓挫其芒或¶
　　長或短光芒所及為灾　天文總論曰兩軍相對¶
　　有彗星見隨彗所指擊之者勝　彗星有行有止¶
　　若行者事小止者事大各以其分野占之　荆州¶
　　占曰諸彗出長三丈以上期一年四丈以上期三¶
　　年十丈以上期五年　凡彗星所干厯百日以上¶
<pb:KR3b0012_WYG_038-26b>¶
　　期三年百五十日以上期五年二百日以上期七¶
　　年　彗星見則敵國兵起得本者勝　彗星昏見¶
　　其國受兵　彗星見久其灾深短則其灾淺彗星¶
　　出有叛者兵起其國一日不出一嵗天下大水其¶
　　邦尤甚　運斗樞曰彗星見後曲象旗則王者伐¶
　　四方¶
孛星　傳曰孛星者惡氣所生為亂兵以分野占之主¶
　　兵灾¶
<pb:KR3b0012_WYG_038-27a>¶
虹蜺　武宻占曰虹蜺隂陽之氣和則為露雨怒則為¶
　　風雷散則為虹蜺虹者攻也隂氣攻陽氣也蜺者¶
　　囓也灾氣傷害於物如有所嚙　一曰樞星之氣¶
　　散為虹蜺者斗之亂精也斗失度則為之　一曰¶
　　隂陽不和交錯之氣雄曰虹雌曰蜺雙出色鮮者¶
　　為虹暗者為蜺　若攻城有虹從外入飲城中水¶
　　者從外順虹攻之勝　屈虹入城中其城可屠¶
　　若城上有黄虹貫城中主喜青黒㐫赤白城陷大¶
<pb:KR3b0012_WYG_038-27b>¶
　　戰流血　虹蜺直指從所指擊之勝　三屈虹東¶
　　出其下有大戰亡城破軍將死　五虹俱出兵起¶
　　期三年　虹蜺似日月暈者必有破軍先起者勝¶
　　虹從井中出或飲井水者主兵起¶
　　　風角¶
凡候風之法選髙逈之地立五丈竿首作木槃書八卦¶
　　分四維十二辰上安三足木鳥機闗轉運使鳥口¶
　　銜花視花動揺即占之　又法以雞羽八兩為葆¶
<pb:KR3b0012_WYG_038-28a>¶
　　繫於竿首候羽葆平直即占之¶
　　　灾祥¶
吉祥之風日色清明風氣和緩從嵗月日時德幷德合¶
　　或乘王氣而來人心悦順是為吉祥主德令下施¶
　　之應¶
　　德者陽德自處謂甲丙戊庚壬為陽假如甲日甲¶
　　德在甲也　隂德在陽謂乙德在庚丁德在壬己¶
　　德在甲辛德在丙癸德在戊是為德合其有王氣¶
<pb:KR3b0012_WYG_038-28b>¶
　　者隨四時王方也¶
㐫灾之風日色白濁天氣昏寒其聲呌怒而揚沙秉刑¶
　　殺而暴至發屋折木詳五音而定㐫灾起止刑衝¶
　　定八方而知善惡後皆明備矣¶
　　　五音之法　一言土　三言火　五言水　七¶
　　　言金　九言木　子午庚　丑未辛　寅申戊¶
　　　　夘酉巳　辰戌丙　己亥子　假令甲子金¶
　　　從甲數至庚得七即納音是金也　假令乙數¶
<pb:KR3b0012_WYG_038-29a>¶
　　　至辛得七即納音是金也此乃大撓五音配五¶
　　　行音它倣此以求之　地有配十二辰属五音¶
　　　之法子為陽宮午為隂宫　丑寅為陽徵未申¶
　　　為隂徵　夘為陽羽酉為隂羽　辰為陽商戌¶
　　　為隂商　巳為陽角亥為隂角¶
若鳴條以上怒風起止皆詳其五音與日辰刑殺五墓¶
　　五行相生相尅而言吉㐫其下主客之法即以日¶
　　辰所得納音五行是客時下十二辰與風所來方¶
<pb:KR3b0012_WYG_038-29b>¶
　　為主人則可定主客勝負　假令甲子日納音是¶
　　金商為客也時加巳時亥時此時是木角為主人¶
　　金尅木客勝主人餘皆倣此¶
凡年月日時四殺五墓上來天氣白濁昏寒皆為㐫風¶
　　其日三刑最急坐不及起有賊暴至若行即防有¶
　　伏兵嵗月日時三刑者寅刑己巳刑申申刑寅未¶
　　刑丑丑刑戌戌刑未子刑夘夘刑子以上為三刑¶
　　　寅午戌殺在丑亥夘未殺在戌申子辰殺在未¶
<pb:KR3b0012_WYG_038-30a>¶
　　巳酉丑殺在戌以上為四殺　木墓在未火墓在¶
　　戌水土墓在辰金墓在丑以上為五墓¶
凡年月日時三刑四殺五墓之風天色白濁昏塞興兵¶
　　動衆見此須急凖備賊兵奔衝侵掠嚴整武備¶
　　　八節六情¶
八節之日　風乘王卦而來為吉¶
　　立春日風從艮來春分日風從震來　立夏日風¶
　　從巽來夏至日風從離來　立秋日風從坤來秋¶
<pb:KR3b0012_WYG_038-30b>¶
　　分日風從兊來　立冬日風從乾來冬至日風從¶
　　坎來皆乘王卦¶
六情之日　申子日貪狼¶
　　北方水水生於申盛於子水性觸地而行觸物而¶
　　潤多所好而貪故曰貪狼¶
亥夘日隂賊¶
　　東方水木生於亥盛於夘木性受水氣而生貫地¶
　　而出故為怒以隂賊氣害木故為隂賊貪狼必待¶
<pb:KR3b0012_WYG_038-31a>¶
　　隂賊而後動隂賊必得貪狼而後用二隂並行故¶
　　王者忌于夘也¶
寅午日㢘正¶
　　南方火火生於寅盛於午火性猛烈無所容受故¶
　　為惡其氣精勇嚴整故曰亷正¶
巳酉日寛大¶
　　西方金金生於丑盛於酉金之為物喜以利刃加¶
　　萬物刃所加無不寛大故曰寛大¶
<pb:KR3b0012_WYG_038-31b>¶
辰未日姦邪¶
　　上方之情樂東與北也陽氣所萌故為上方辰窮¶
　　水也未窮木也木落歸本水流歸末故木利在未¶
　　水利在辰盛衰各得其所也水窮則無隙不入木¶
　　窮則旁行故為姦邪¶
戌丑日公正¶
　　下方南與西也隂氣所萌故為下方戌窮火也丑¶
　　窮金也金剛火强各歸其鄉故火利午金利酉酉¶
<pb:KR3b0012_WYG_038-32a>¶
　　午金火之盛也盛時受利至窮無所歸故曰衰也¶
　　火性無私金性方剛故曰公正¶
凡寅午巳酉丑戌日風和緩而來日色晴明皆為吉風¶
　　主恩令慶賀　申子亥夘辰未日主為㐫風主貪¶
　　掠隂謀姦詐　又看風來地位以日時支干五行¶
　　數言之王相則多休囚則少¶
　　　觀風察將¶
凡風勢隆隆如車如雷如擊皷聲者謂之宫風其將寛¶
<pb:KR3b0012_WYG_038-32b>¶
　　和而有信　風勢如金如石相敵擊如金聲雜佩¶
　　和響者謂之商風其將威猛而好殺風勢肅肅習¶
　　習如動林木者謂之角風其將仁恕不可詐欺風¶
　　勢如奔馬火焱掣裂者謂之徵風其將猛裂難與¶
　　争鋒勢如流水揚波激氣相雜者謂之羽風其將¶
　　貪暴多姦詐¶
虙氏曰兩軍相當陳師原野未知主客勝負如何者以¶
　　先舉為客後應為主常以其時與來方為主其日¶
<pb:KR3b0012_WYG_038-33a>¶
　　納音為客若時與來方能制納音主勝若納音制¶
　　時與來方者客勝若相生者為比和不戰常以地¶
　　十二位分之¶
　　　子為陽宫午為隂宫属土　丑為陽徵未申為¶
　　　隂徵属火　夘為陽羽酉為隂羽属水　辰為¶
　　　陽商戌為隂商属金　巳為陽角亥為隂角属¶
　　　木　王時以然皆属主命　假令壬子癸丑壬¶
　　　午癸未戊辰己巳戊戌己亥庚寅辛夘庚申辛¶
<pb:KR3b0012_WYG_038-33b>¶
　　　酉皆木属角曰為客軍命在木若風從辰戊商¶
　　　未上來時加辰戌者謂辰戌金能制木皆主軍¶
　　　勝客軍敗　若風從子午宫上來加子午宫属¶
　　　土時與風來方属土納音是木能制土客軍勝¶
　　　主軍敗攻城得捷邉軍陷若納音是木風從夘¶
　　　酉羽上來或從丑未寅申徵上來皆為相生主¶
　　　軍和解¶
李淳風曰兩敵相當先分八卦以察主客勝負若風從¶
<pb:KR3b0012_WYG_038-34a>¶
　　西北乾上或正北坎上或東北艮上來宜先舉為¶
　　客勝後應為主敗　若從正東震上或東南巽上¶
　　或正南離上來者利後舉主勝先舉為客敗　若¶
　　從西南坤上來者主有謀不成兩不利　若從正¶
　　西兊上來者客有伏兵主宜設備否則大敗¶
　　　用兵勝負¶
謝臨曰初出軍日風從後來衝霧突雲人雄壯馬嘶逸¶
　　旌旗如舉勢指敵方皷角聲清而震響君臣對問¶
<pb:KR3b0012_WYG_038-34b>¶
　　以調和必獲全勝以建大功若從旁來而前向者¶
　　得天人之助獲得糧儲敵來降我　若從出軍日¶
　　風從五音相生位上來天色暗明人馬奔逸上下¶
　　懽心風氣調暢軍行勝捷將成大功假令巳亥角¶
　　日風從夘酉羽上來此名母來翊子風從丑未寅¶
　　申徵上來此名子來扶母出軍當勝有成功須天¶
　　色晴明風勢和緩者捷天氣昏濁風勢寒色塵土¶
　　蓬勃者即有戰傷　若入敵境經要害過城壘三¶
<pb:KR3b0012_WYG_038-35a>¶
　　日内有風雨雷霆從我軍上去入賊境有威怒之¶
　　勢為天助我軍行克城池獲金玉盖得龍虎助軍¶
　　之象謂雲從龍風從虎也　若平安之時風雲相¶
　　交即雨至　若用兵之時龍虎相交即急戰風為¶
　　主雲為客　若風勢𦂳大雲容薄小者主勝客負¶
　　　若雲色濃後來勢且急風勢微弱不能震怒者¶
　　客勝主負¶
謝臨曰初出軍及三日内行次風勢蓬勃逆來衝我旗¶
<pb:KR3b0012_WYG_038-35b>¶
　　幟難舉人聲怯馬不嘶或從後或從旁起吹沙觸¶
　　塞人馬行過回視無跡者此名鬼風軍必敗　若¶
　　出軍三日内急風甚雨威不能震者軍必大敗¶
　　若天氣沉昏風聲錯亂或久隂不雨皆為下謀上¶
　　宜設備以順天意　若出軍日頓無風草木不動¶
　　者賊不可得　若初立牙旗日飄風驟來牙旗摧¶
　　折旗旛繞竿者此為不順天時上將死　若軍行¶
　　旗旛指後者三軍敗戰將死　若半道逢賊分軍¶
<pb:KR3b0012_WYG_038-36a>¶
　　兩向或往戰風來逆吹旗旛却飛不進者大敗¶
　　若旗幟繞竿或下垂者交戰將死　若營陣既成¶
　　列旗皷初張有暴風卒來相掩軍幕傾旗旛折林¶
　　木摧者此為惡兆主將失位軍人叛散　若風雨¶
　　逆來不霑衣者此名泣軍師徒大敗　若交戰風¶
　　雨驟來者此名洗尸戰大敗¶
　　　中國伐夷¶
張衡曰欲知中國將伐四夷者當候四季受角之日¶
<pb:KR3b0012_WYG_038-36b>¶
　　戊辰戊戌癸丑癸未為角日日中半夜風勢𦂳急¶
　　從四季上來謂四季属土土畏木今日角木克土¶
　　故知中國將伐四夷也當以風止之處知所伐之¶
　　地　假令東止辰伐東夷　止未伐南蠻　止戌¶
　　伐西戎　止丑伐北狄　若風止有雨景色温和¶
　　即不行　若四季受害之日丙辰丙戌辛未辛丑¶
　　為受害日風從己酉上來或四季上來皆外兵欲¶
　　降不為惡　若四季日風從己酉來皆賊兵解散¶
<pb:KR3b0012_WYG_038-37a>¶
　　　若風勢和緩天色温和為不來寒尅即來¶
　　　攻城¶
虙氏曰若敵城相近攻擊未尅風從敵上射我軍經日¶
　　不絶止而復起數日如此者賊有伏兵欲來襲我¶
　　或賊救兵將至宜整戈甲待便尅之當得賊城池¶
　　財寳　若軍行得境下營纔定未逢戰者晝夜有¶
　　急風來射我軍雲勢奔速乍西乍東急防賊軍過¶
　　我營砦宜安隊屯兵攻其不意　若旋風入營昏¶
<pb:KR3b0012_WYG_038-37b>¶
　　沉蔽天干戈倒帳幕傾者宜急設備以防不虞¶
　　若旋風吹物上天人皆恐怖宜防軍中有人與賊¶
　　連謀順天時撫將校犒士卒則禍去灾除若與敵¶
　　相守營砦相近旋風厯城者隨其所在賊至宜設¶
　　兵備之　或雲氣旋風從外入敵城者從入處攻¶
　　之必尅¶
　　　營砦驚急¶
李淳風曰兩軍相近各有城寨相守經時勝負未决者¶
<pb:KR3b0012_WYG_038-38a>¶
　　當以風勢察之　若從風嵗月日時刑上來假令¶
　　子年十一月子日夜半有風從夘上來者是勢遲¶
　　緩者宜秣馬利兵急設驚備以防賊至必有大戰¶
　　若勢急速乍起乍止當有狂賊逢小戰　若兩軍¶
　　相守未戰忽有風從賊方上來初起塵土蓬勃及¶
　　至我軍之上勢低小髙而不𦂳者其賊住十里外¶
　　兵不交鋒各無相戰¶
　　　敵城將陷¶
<pb:KR3b0012_WYG_038-38b>¶
李淳風曰角日風從子午上來時交日中夜半其勢迅¶
　　急寒尅者城必陷若從角上來勢號怒發屋折木¶
　　者敵兵將至宜避若從亥子上來夜發晝止大寒¶
　　夜必有賊攻其城砦　凡羽日大風寒尅日色沉¶
　　冥有兵圍城客勝主不利　若貪狼姦邪日風從¶
　　隂賊上來或商角日天氣昏寒與嵗月日時刑相¶
　　會者急賊至　角日宫時大風急怒者其城破¶
　　　敵兵解退¶
<pb:KR3b0012_WYG_038-39a>¶
京房曰寛大㢘正之日風從己酉上來天氣温和者敵¶
　　兵退散四激上來者敵兵自退四激者春戌夏丑¶
　　秋辰冬未是也　寛大受商之日風從丑來連未¶
　　上來連三日者主客軍退散商風起幕中來不利¶
　　客客退一日受商之日風從酉上來連三日天色¶
　　清明大軍皆退　又寛大之日時加寛大風從己¶
　　酉上來止於己酉時群賊解散　若寛大日風從¶
　　己酉上來夜起晝止者主衆賊皆未散　若晝風¶
<pb:KR3b0012_WYG_038-39b>¶
　　夜止天氣温和上下同心解散　若天隂寒亦未¶
　　解¶
　　　夷兵犯塞¶
京房曰欲知夷兵犯塞當視四季受羽受宫之日時當¶
　　日中夜半風勢號怒兼帶刑殺者當有夷兵犯塞¶
　　　乙丑乙未庚辰庚戌為受商之日　壬辰壬戌¶
　　丁未丁丑為受羽之日　丙戌丙辰辛未辛丑為¶
　　受宫之日　其日風從四季辰戌丑未時加日中¶
<pb:KR3b0012_WYG_038-40a>¶
　　夜半或申子亥夘上來其勢急速者有夷兵侵界¶
　　晝伏夜行風勢寒濁者必成也¶
李淳風曰壬辰為夷乙未為蠻壬戌為戎乙丑為狄¶
　　其日若風從申子亥夘辰未上來勢寒尅者當有¶
　　寇入境若壬辰壬子壬戌壬辰日風從甲子亥夘¶
　　上來其勢急者有外寇與夷狄兵同侵中國　四¶
　　季上來發屋折木比及三日主客軍入界　若商¶
　　日風從隂賊上來主賊自殺其主　若隂賊日風¶
<pb:KR3b0012_WYG_038-40b>¶
　　從亥夘上來其勢寒尅賊自殺¶
　　　軍城㐫吉¶
李淳風曰欲知軍城吉者當視諸商日有風折木從丑¶
　　寅陽徵上來連三日城中主軍勝客軍敗其將死¶
　　城中人力少者客軍退城中蘇息　又五音逐日¶
　　風起時及地位五音尅日辰納音者主軍勝客軍¶
　　散　如純有徵風起在徵日寛大時則客軍急退¶
　　之象¶
<pb:KR3b0012_WYG_038-41a>¶
　　假如甲子日属金為客時加寅申風從陽徵上來¶
　　者火為主火起制金為立制客則主軍勝客軍敗¶
　　若甲子受金之日風從乙亥上來時加己亥属木¶
　　金能制木為客制主則客軍勝主兵敗　又寅日¶
　　風起於寅此名純徴日時加己酉為寛大時有風¶
　　卒起為客軍急退之象¶
李淳風曰凡軍營乆相固守及初下營後擬為攻却未¶
　　定或有八難生者遂須迴避若賊攻城城必下風¶
<pb:KR3b0012_WYG_038-41b>¶
　　起時其狀徧厯八方周旋不定折木發屋吹塵不¶
　　解蔽天城可屠宜預設備防之其風止則令弱兵¶
　　先退奇兵漸進以强馬向敵作陣而囬之　若城¶
　　内忽有狂風起勢大惡倒戈驚人宜嚴警備或旋風¶
　　入營天色昏暗吹帛向空人皆見之者其軍不利宜¶
　　祭天地良將預知故順天時撫士卒勞軍伍則灾消¶
李淳風曰欲知賊數多少者視風所來之門為月期所¶
　　乘辰為黑道以止發時支干為人數乘王相則數倍¶
<pb:KR3b0012_WYG_038-42a>¶
　　乘休囚則數減¶
　　假令風從坎來起夜半止日中者坎居子位建子¶
　　為十一月子數九其十賊當以十一月來住九百¶
　　里或九十里内賊九人或九十人九百人　王氣¶
　　十倍相氣五倍休廢如數　支干數者甲巳子午¶
　　各九　乙庚丑未各八　丙申寅辛各七　丁壬¶
　　夘酉各六　戊癸辰戌各五　己亥各四　日辰¶
　　王相十倍休廢如數囚死減半　若大國兵臨未¶
<pb:KR3b0012_WYG_038-42b>¶
　　陣則言萬數中邦言千數邉寇言百數各大小論¶
　　之¶
　　　伏兵¶
京房曰暴風忽起昏塵蔽天堅葉茂條皆落起於三刑¶
　　五墓之上者宜防前後當有伏兵¶
　¶
　¶
　武經總要後集卷十七¶
