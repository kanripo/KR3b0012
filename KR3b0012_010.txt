# -*- mode: mandoku-view; -*-
#+TITLE: 武經總要
#+DATE: 2015-08-24 23:02:38.905972
#+PROPERTY: ID KR3b0012
#+PROPERTY: BASEEDITION WYG    
#+PROPERTY: JUAN 前集卷十
<pb:KR3b0012_WYG_010-1a>¶
欽定四庫全書¶
　武經總要前集卷十¶
　　　　　　　　　　　宋　曽公亮等　撰¶
　　攻城法¶
用兵之法全國為上破國次之全卒為上破卒次之皆¶
謂用謀以降敵必不得已始修車櫓具噐械三月而後¶
成踊土距闉又三月而後已恐傷人之甚也故曰攻城¶
為下然攻亦有道必在乎審彼之彊弱量我之衆寡或¶
<pb:KR3b0012_WYG_010-1b>¶
攻而不圍或圍而不攻知此之道則能勝矣攻之者大¶
要攻其所必守與其所必救故城有宜急而取之者有¶
宜緩而尅之者若彼我勢均外有彊援慮腹背之患者¶
須急攻之以速其利如我彊彼弱外無冦援力足以制¶
者當覊縻守之以待其弊是謂不以兵攻以計攻困之¶
令其自㧞令其自援若城堅兵衆欲留我師外援且至¶
則表裏受敵㧞之未足為利不㧞足以挫威若是而將¶
有不勝其忿而蟻附之士卒被傷城終不㧞者乃攻之¶
<pb:KR3b0012_WYG_010-2a>¶
災此所謂不審彼之彊弱者也法曰十則圍之五則攻¶
之兵少則不可乆圍環而鬬之離而合之此所謂量我¶
之衆寡者也又城有所不攻者有所必攻者故兵向城¶
必先使諜者求知城中之粮數計人為費粮多而人少¶
則攻而勿圍粮少而人多則圍而勿攻此所謂或攻或¶
圍者凡欲攻城備攻然後行之得生地然後臨之趨其¶
所邑謂攻其軍主之所在絶其所恃謂斷其粮道而守¶
其歸路使外交不得相救也圍兵必去城三百歩外則¶
<pb:KR3b0012_WYG_010-2b>¶
弓矢不及姦偽不通賊出突圍勢力已困欲攻其一面¶
則四面撓之使敵不知所備此兵謀也不發撅墳墓不¶
殺老㓜婦女不焚廬舍不汚井竈不毁神祠佛像恐怒¶
敵也破城皷聲未絶不許散俘虜俘虜須限以時及時¶
擊皷三通軍人便須歸營若捉獲婦女者三日外不許¶
留置在營此軍禮也得賊城堡非有要害可恃者不分¶
兵鎮守得賊城近境者則固守以積粮儲薪蒭中備之¶
物以所以免轉輸之勞也今采歴代攻城之噐可施設¶
<pb:KR3b0012_WYG_010-3a>¶
者圗形於左以備用云¶
<pb:KR3b0012_WYG_010-4a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-4b>¶
右地道約髙七尺五寸廣八尺凡攻地者使頭車抵城¶
鑿城為地道每開至尺餘便施横地栿立排沙柱架罨¶
防城土下摧鑿之漸深則隨益設之役夫運木皆自頭¶
車緒棚内外往來冗城欲透量留三五尺以來則積薪¶
於内縱火焚之柱折則城摧¶
<pb:KR3b0012_WYG_010-5a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-5b>¶
右距闉即土山也凡頭車冗城則取其土為堆阜非冗¶
城者亦可鑿土為之使人乘城而上世亦謂之疊道仍¶
用生牛皮作小屋并四面蒙之屋中容運土人以避矢¶
石¶
<pb:KR3b0012_WYG_010-6a>¶
¶
<pb:KR3b0012_WYG_010-7a>¶
¶
<pb:KR3b0012_WYG_010-8a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-8b>¶
右緒棚接緒頭車架木為棚故曰緒棚其髙下如頭車¶
棚上及两旁皆設皮芭以禦矢石若頭車進則益設之¶
隨其逺近若敵人以火焚車及棚則施設泥漿麻搭渾¶
脫水袋以救之¶
　　　鋒刅钁　　　鵶觜钁¶
　　　鏵鍬　　　　方鍬¶
　　　鐡鑱　　　　剗子¶
右地道内㙭土用之並設人常用更不圗形¶
<pb:KR3b0012_WYG_010-9a>¶
¶
<pb:KR3b0012_WYG_010-10a>¶
¶
<pb:KR3b0012_WYG_010-11a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-11b>¶
右頭車攻城噐也身長一丈闊七尺前髙七尺後髙八¶
尺以兩巨木為地伏前後梯桄各一前桄尤要壯大上¶
置四柱柱頭設衣梁上鋪散子木為盖中留衣竅廣二¶
尺容人上下盖上鋪皮笆一重(皮笆以竹片編/成以生牛皮漫)笆上鋪¶
穣藁厚尺餘穣藁上又施皮笆所以禦砲石也車三面¶
皆設約竿(如坐檻上/上欄干)頭牌木每牌長九尺濶五寸厚六寸首¶
有小竅以皮繩繫著車盖垂在約竿外木無定數但取¶
遮宻三面牌外又垂皮笆亦以禦砲方竅下置梯以升¶
<pb:KR3b0012_WYG_010-12a>¶
盖上前施屏風壹笆中開箭忩倚以木馬令人於笆内¶
射外凡攻城鑿地道以車蔽人先於百步内放矢石擊¶
當面守城人使不能立乃自壕外進車用大木二條各¶
長一丈八尺謂之掲竿首挿前桄下稍壓後桄出以土¶
囊壓竿稍令掲車首昂起車每進便設緒棚續車後遇¶
壕則運土雜蒭藁填之運者皆自車中及緒棚下往來¶
矢石不能及又以千斤大麻繩繫車桄引向後出以絞¶
車自後急緩以助竿力令車首常去地尺餘兩面約竿¶
<pb:KR3b0012_WYG_010-12b>¶
牌本下分用三十人推挽梯桄下又以木橛鉄梃斡跳¶
使進抵城下頭車舊木無輪頭牌令添入两旁十輪及¶
前面屛風牌并两掩手庶可適用¶
<pb:KR3b0012_WYG_010-13a>¶
¶
<pb:KR3b0012_WYG_010-14a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-14b>¶
右濠橋長短以濠為準下施两巨輪首貫两小輪推進¶
入濠輪䧟則橋平可渡若濠濶則用槢疊橋其制以兩¶
濠橋相接中施轉軸用法亦如之¶
<pb:KR3b0012_WYG_010-15a>¶
¶
<pb:KR3b0012_WYG_010-16a>¶
右雲梯以大木為床下施六輪上立二梯各長二丈餘¶
中施轉軸車四面以生牛皮為屏蔽内以人推進及城¶
則起飛梯於雲梯之上以窺城中故曰雲梯　飛梯¶
長二三丈首貫雙輪欲蟻附則以輪著城推進　竹飛¶
梯用獨竿大竹兩旁施脚澁以登　躡頭飛梯如飛梯¶
之制為兩層上層用獨竿竹中施轉軸以起梯竿首貫¶
雙輪取其附城易起¶
<pb:KR3b0012_WYG_010-17a>¶
右火車以两輪車中為爐上施鑊滿盛以油熾炭火㸑¶
令沸仍四面積薪推至城門樓下縱火而去敵必下水¶
沃之油得水其熖益髙則樓可燔也¶
<pb:KR3b0012_WYG_010-18a>¶
¶
<pb:KR3b0012_WYG_010-19a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-19b>¶
右&KR0008;輼車下虗上盖如斧刅(其車梯盤勿施桄板/中可容人著地推車)載以¶
四車輪其盖以獨繩為脊以生牛皮革䝉之中可蔽十¶
墳隍推之直抵城下攻㙭¶
尖頭木驢形如&KR0008;輼車惟増二輪上横大木為脊長一¶
丈五尺上鋭下方髙八尺以生牛革褁之内蔽十人推¶
逼城下以攻城作地道木牛以堅木厚板為平屋裹以¶
生牛革下施四車輪自内推進以蔽攻城下亦木驢之¶
類也¶
<pb:KR3b0012_WYG_010-20a>¶
木幔以板為之制如屏裹以生牛革上施桔橰載以四¶
車輪低昻以繩挽之凡攻城欲蟻附者則以幔禦當面¶
矢石也¶
<pb:KR3b0012_WYG_010-21a>¶
右凡望樓與城中望樓為一(制具守/城門)所以下望城中事¶
攻城欲利推徙故車載其制以堅木為車坐并轅長一¶
丈五尺下施四輪輪髙三尺五寸上建望竿(凡堅竿皆/用鹿頰木)¶
長四十五尺上徑八寸下徑一十二尺(如乏長木/亦可接用)上安¶
望樓竿下施轉軸两旁施义手木繫麻繩三棚上棚二¶
條各長七十尺中棚二條各長五十尺下棚二條各長¶
四十尺帯鐶鉄橛六條皆下鋭凡立竿如舟上建檣法¶
釘橛繫繩六面維之令固餘制及候望法皆約城中望¶
<pb:KR3b0012_WYG_010-21b>¶
樓也¶
<pb:KR3b0012_WYG_010-22a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-22b>¶
右鐡猫以鐡索繫三鬚　火鈎以雙鈎刀為刅　火鐮¶
以鈎刀為刅　火义以鐡為两岐凡攻城將透積薪草¶
松　麻籶(音/詵)於地道中加以膏油縱火焚城續之令不¶
㓕則施四物以備用燒之三日其城自摧¶
<pb:KR3b0012_WYG_010-23a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-23b>¶
右短刅槍并袴長貳尺桿長六尺　短錐槍并袴長一¶
尺二寸桿長六尺　&KR0946;槍刅長一尺五寸後有四逆鬚¶
桿長六尺前二尺施鐡刺如鷄距　蒺藜槍刅并袴長¶
一尺三寸桿長六尺前二尺施鐡蒺藜皆頭車緒棚中¶
所用戰噐　拐槍刅連袴長二尺五寸桿長四尺有拐¶
攻城將透敵來迎我則與前四槍通用桿敵也¶
<pb:KR3b0012_WYG_010-24a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-24b>¶
右烈鑚刅連袴長一尺五寸上鋭下方濶八寸柄長三¶
尺有拐○驩耳刀刅連袴長一尺上鋭下狹柄長三尺¶
凡宂城先用鉄鑚土後施鍬鍤○&KR0008;錐刅連袴長二尺¶
柄長二尺五寸冗城深者以錐探透否○蛾眉鑺長九¶
寸刅濶五寸柄長三尺○鳯頭斧頭長八寸柄長二尺五寸¶
並地道内撅土用之¶
<pb:KR3b0012_WYG_010-25a>¶
¶
<pb:KR3b0012_WYG_010-26a>¶
右注盤方四尺深七寸開一竅　木檻方四尺深二尺¶
以儲人清臭藥　皮透槽長四尺濶三尺以生牛皮為¶
之　皮漫方六尺五寸亦生牛皮為之四角各施鐡連¶
鐶環貫火繩凡攻城為地道敵人返冗以迎我我則注¶
人清臭藥自翻身窟中以注盤透槽下灌敵人(翻身謂/城中鑿)¶
(地道迎我以甕聽審知所自我則傍穿暗道層級漸髙/直至敵人所鑿地道上為冗冗口施注盤以透槽注藥)¶
(以灌/之)皮漫凡我鑿地道敵人作翻身窟注藥害我我則¶
張皮漫繫繩於排沙柱端以盛之則無害¶
<pb:KR3b0012_WYG_010-27a>¶
¶
<pb:KR3b0012_WYG_010-28a>¶
¶
<pb:KR3b0012_WYG_010-29a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-29b>¶
颺塵車約行煙置三二十具如飛梯板屋之類(或即以/飛梯板)¶
(屋移用/之亦通)其車與煙同縱待煙氣盛即推車逼城颺其塵¶
灰守城人不能存立必囬避聚向一邉則攻城人可縁¶
上(用石灰/最佳)¶
<pb:KR3b0012_WYG_010-30a>¶
¶
<pb:KR3b0012_WYG_010-31a>¶
　¶
　¶
　¶
　¶
　¶
　¶
　¶
　¶
<pb:KR3b0012_WYG_010-31b>¶
右巢車其制以八輪車當中建髙竿竿首施轆轤以繩¶
挽板屋上竿首其屋方四尺髙五尺以生牛皮裹之以¶
禦矢石竿之髙下以城為凖使人藏屋中下窺城中事¶
逺望如鳥巢故謂之巢車也¶
<pb:KR3b0012_WYG_010-32a>¶
¶
<pb:KR3b0012_WYG_010-33a>¶
¶
<pb:KR3b0012_WYG_010-34a>¶
¶
<pb:KR3b0012_WYG_010-35a>¶
右其説不著¶
　¶
　¶
　¶
　¶
　¶
　¶
　¶
<pb:KR3b0012_WYG_010-35b>¶
　¶
　¶
　¶
　¶
　¶
　¶
　¶
　武經總要前集卷十¶
